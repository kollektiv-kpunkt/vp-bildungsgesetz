I super-ricchi vogliono prendere in ostaggio la Svizzera. Ribelliamoci! La copertura mediatica dell'Iniziativa per il Futuro nelle ultime settimane ha dimostrato che l'iniziativa sta toccando un nervo scoperto. A circa due anni dal voto, Martullo-Blocher, Spuhler e co. minacciano di andarsene dalla Svizzera, mentre altr* vogliono addirittura far dichiarare nulla la nostra iniziativa. Questo comportamento è profondamente antidemocratico. Quando non ci sono argomentazioni razionali contro la nostra iniziativa, le persone più ricche tentano un comportamento minaccioso e allarmistico. Noi non ci stiamo!

Con una futura tassa del 50% sulle eredità e sulle donazioni con un importo esente da imposte di 50 milioni, raccoglieremo i fondi per una protezione del clima socialmente giusta. L'imposta colpirebbe le circa 2’000 persone più ricche del Paese: coloro che hanno beneficiato di un sistema economico basato sullo sfruttamento del nostro ambiente.
Con i proventi di questa tassa di successione, potremo finalmente finanziare la protezione del clima coerente e socialmente giusta di cui abbiamo urgentemente bisogno! Le persone più ricche di questo Paese vogliono ovviamente impedire questo cambiamento di rotta.

Ma non ci faremo ricattare! Non saranno i più ricchi a decidere il nostro futuro, ma NOI, la popolazione in generale. Restiamo uniti e difendiamoci da questo attacco alla democrazia! Diventa parte del cambiamento oggi stesso!
